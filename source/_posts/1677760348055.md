---
title: My Chiang Mai Trip (Pt.2)
date: 2023-03-02 19:33
category: [traveling]
tags: [solo trip]
---
# เกริ่นนำเล็กน้อย
โอเคก่อนอื่นผมก็ต้องมาเล่ากันก่อนว่าในช่วงที่ผ่านมานี้เกิดอะไรขึ้นบ้าง และ มีเหตุอะไรให้ผมขึ้นไปที่เชียงใหม่อีกครั้ง ซึ่งจริงๆ ก็ไม่ใช่ปัญหาอะไรที่ใหญ่มากเลย ก็แค่เป็นเรื่องของการที่ผมได้รับเข้าฝึกงานที่ [20Scoop CNX](https://20scoopscnx.com/) ที่อยู่ที่เชียงใหม่นั่นแหละครับ เลยทำให้จำเป็นให้ต้องไปหาที่อยู่สำหรับพักอาศัยเป็นระยะประมาณ 2-3 เดือน ซึ่งในโพสต์นี้ ผมก็จะมาเล่าในส่วนของการเดินทางต่างๆ ให้ฟังอีกครั้งหนึงเองครับ
<br />

# เนื้อหาจริงๆ แล้วนะ
## การเตรียมตัว
ในครั้งนี้ผมก็ไม่ได้เตรียมตัวอะไรมากมาย เนื่องจากเป็นการเดินทางขึ้นไปเพื่อหาที่พักอาศัยเพียงอย่างเดียวด้วยนั่นแหละครับ ซึ่งผมก็เตรียมไปแค่เสื้อผ้า 3 ชุด (ชุดทั่วไป 2 แล้วก็ ชุดนอน 1) เพื่อความสะดวกต่อการเดินทาง ยังไม่รวมกับพวกอุปกรณืต่างๆ อย่าง Macbook และก็คีย์บอร์ดประจำตัว ที่รอบนี้ผมเปลี่ยนตัว แล้วก็ซื้อกระเป๋าอีก ซึ่งก็แน่นอนว่า พะลุพะลังระดับหนึ่งเลยนั่นแหละครับ แหะๆ

## การเดินทาง
แน่นอนว่า ในส่วนของการเดินทางนั้น ก็ไม่ได้แตกต่างจากเดิมเสียเท่าไหร่ เนื่องจากในผมก็ยังคงเดินทาง ทั้ง ขาไป และ ขากลับ ด้วย "Green Bus" อยู่เช่นเคย เพราะว่าอยู่ในเขตภายเหนือนี่แหละครับ ฮ่าๆ

## ที่พัก
ในส่วนของที่พักนั้น ของผมก็ยังคงพักที่เดียวกันกับคราวที่แล้ว เนื่องด้วย ความสะดวกในการหาของกินในยามดึก และ การเดินทางไปยังที่ต่างๆ ด้วยนั่นแหละครับ (จริงๆ ก็ใกล้กับ มช. มากๆ เลย)

## ทำอะไรบ้าง
โอเค มาเริ่มค่อยๆ เล่ากันดีกว่า

### ในวันเดินทาง 
> ผมหยิบนิยายเรื่อง "มุมมองนักอ่านพระเจ้า" ติดมือไปด้วย (จริงๆ ซื้อไว้ตั้งแต่ไปเชียงใหม่รอบที่แล้ว แต่เพิ่งได้เอามาอ่านเพราะซื้อเล่ม 6 มา แล้วเนื้อเรื่องที่อ่านใน Webtoon ยังตามไม่ทัน) ซึ่งผมก็ได้อ่านไปนิดๆ หน่อยๆ ตอนนั่งรถ แล้วก็หยุดอ่านเพราะว่ามึนหัว พอถึงแล้วก็เรียก Grab แล้วไปที่โรงแรมเลย แล้วก็ไปเจอเพื่อนของผมที่อยู่แถวๆ นั้น ไปซื้อของที่เขาจะเอาไปเก็บห้อง (เพราะว่าเขากำลังจะย้ายหอ) จากนั้นก็ออกไปหาอะไรกินกัน พอกลับห้องมา ผมก็กลับมานอนอ่านนิยายต่อ แล้วก็หมดวันแล้วครับ :D

### ในวันที่ 2
> ด้วยความที่ในวันที่ 2 นั้น เพื่อนของผมนั้นก็มีธุระที่ ม. ของเขานิดหน่อย ก็เลยทำให้ในช่วงเช้านั้นไม่ได้ไปเลย แล้วได้ไปดูหอกันประมาณบ่ายโมง ซึ่งหอตรงที่ผมดูนั้น ก็ไม่ได้ห่างจากบริษัทที่ผมฝึกงานเท่าไหร่เลย สามารถเดินเท้าไปได้เลยด้วยนั่นแหละครับ แล้วก็ หลังจากได้จองห้องไว้เรียบร้อยแล้ว ผมก็ได้ซ้อนมอไซด์เพื่อนไป "เมญ่า" ต่อ ใช่ครับ เหตุผลง่ายๆ เลย เพื่อไปตี Taiko และก็ ซื้อนิยายเล่มต่อจากเมื่อวาน แต่ว่าพลาดตรงที่ผมซื้อมาแค่เล่มเดียวนั่นแหละครับ ฮ่าๆ 

### วันสุดท้าย
> ในวันสุดท้ายนี้ด้วยความที่ผมขึ้นรถตอน 11 โมง ซึ่งก็เร็วมมากๆ และนิยายที่ผมซื้อมาเมื่อวาน ผมก็อ่านจบไปแล้ว เลยทำให้ผมจำเป็นต้องไปที่ "เมญ่า" ก่อน แต่ปัญหาเล็กๆ คือ ห้างนั้นเปิดช่วง 10 โมงนี่แหละครับ ซึ่งผมก็ไปรอช่วงใกล้ๆ 10 โมง แล้วก็ ได้ซื้อจริงๆ ก็ตอน 10 โมงครึ่งนู่นเลยนั่นแหละครับ

# สรุปตบท้าย
ก็สรุปสั้นๆ เลย ก็คือ ผมขึ้นไปเชียงใหม่เพื่อหาหอพัก แต่กลับได้นิยายติดมือมา 3 เล่มแบบงงๆ เลย นั่นแหละครับ และถ้าหากว่าใครที่สนใจอยากรู้ในเรื่องช่วงที่ผมไปฝึกงานหล่ะก็ สามารถรออ่านในนี้ได้เลยครับ :D