---
title: [Day 4 - TESA Top Gun Rally ครั้งที่ 16]
date: 2022-09-09 02:36
category: [competitive]
tags: [TESATopGun#16]
---
# เกริ่นนำ 
ในส่วนของวันนี้ผมก็คงพูดได้ตรงๆ เลยว่ามันคือนรกดีๆ นั่นแหละครับ ในส่วนของรายละเอียดต่างๆ นั้นก็เจอกันได้ในส่วนต่อๆ ไปได้เลยครับ :D
<br />

# ในส่วนของวันนี้
จริงๆ แล้ว ผมอยากจะอธิบายให้เห็นภาพชัดๆ เลยว่าวันนัี้นั้นจริงๆ มีอะไรบ้าง แต่ว่าด้วยความที่องค์ความรู้ของผมกับทีมนั้น ก็ยังไม่ครบดีด้วยนั่นแหละครับ
ดังนั้นแล้ว ผมจะพยายามเล่าออกมาให้เห็นภาพให้ชัดที่สุดนะครับ

## ช่วงเช้า
ในช่วงเช้านั้นเป็นในส่วนของ Project Management ครับ เนื่องด้วยโจทย์ที่เพิ่มขึ้นมา รวมถึงในส่วนของการ Integrate (รวมส่วนต่างๆ เข้าด้วยกัน) ของในแต่ละส่วนเข้าด้วยกัน ซึ่งมันก็เป็นส่วนที่ค่อนข้างยากสำหรับผมเลย เนื่องด้วยปัญหาดังนี้ครับ 

- Laptop ที่ทีมผมเอามานั้นมีแค่เพียง 3 เครื่อง และ หนึ่งในสามนั้นก็มีปัญหาเนื่องจากว่าเก่าเกินไปนั่นเองครับ 
- ในส่วนของตัว Hardware ปํญหามันเกิดจากข้อก่อนหน้านี้ ซึ่งเครื่องที่มีปัญหานั้น เป็นเครื่องที่เอามาเพื่อใช้งานกับการทำงานกับฝั่ง Hardware และ Laptop อีก 2 เครื่องที่เหลือนั้น ก็ถูกใช้งานในส่วนอื่นๆ แล้ว และไม่สามารถที่จะนำมาให้ฝั่ง Hardware ใช้งานได้นั่นเองครับ

และด้วยปัญหาเหล่านี้ก็จึงทำให้การทำงานของพวกผมนั้นยากขึ้นไปนั่นเองครับ

## ช่วงบ่าย
ในช่วงบ่ายนั้น ก็ได้มีการประกาศคะแนนในส่วนต่างๆ ไม่ว่าจะเป็น `Hardware`, `Project Management`, `Server Programming` และ `Cyber Physical` ซึ่งคะแนนที่ได้นั้นก็ถือว่าไม่ได้โหลเหล่มากจนถึงขนาดอยู่ท้ายๆ ตารางเลย แต่ว่า ปัญหามันอยู่ที่ว่า `คะแนนของ Server Programming` ในวันแรกนั้นหายไปครับ ซึ่งนั่นก็ทำให้ผมต้องไปตามเอาคะแนนคืนแล้วกลับมาเตรียมในส่วนของ Slide ต่อ

## ช่วงค่ำ
ในช่วงค่ำนั้น เป็นช่วงที่ผม และ ทีมของผมนั้น ได้เดินทางกลับมายังที่พักแล้ว ซึ่งสิ่งที่พวกผมต้องทำนั้น ก็คือการนั่งปั่นรายละเอียดอื่นๆ และ ทำในส่วนของ Slide ที่จะใช้ในการนำเสนอในวันพรุ่งนี้ให้เสร็จครับ ซึ่งอาจจะไม่มีในส่วนของ Hardware นั่นแหละครับ
<br />

# สรุป
ถ้าสรุปโดยรวมของวันนี้ ก็คงจะสรุปอย่างง่ายๆ เลยว่า งานนี้ได้พาผู้เข้าแข่งขันแต่ละทีมลงนรกกันเรียบร้อยแล้ว ซึ่งแน่นอนว่าจะมีทีมที่ได้ในส่วนนี้อยู่แล้ว และก็ยังคงมีทีมไม่ได้ในแต่ละอย่างอยู่เหมือนกันครับ 
ดังนั้นแล้ว ก็อย่าลืมมาตามต่อในวันพรุ่งนี้นะครับ สำหรับวันนี้ก็ต้องขอลาไปก่อน GL Kubb. Bye~