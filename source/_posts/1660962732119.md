---
title: My solo trip to Chiang Mai
date: 2022-08-20 09:08
category: [traveling]
tags: [solo trip]
---
# เกริ่นนำกันก่อน
## คือมันเป็นอย่างนี้นะครับ
ด้วยความที่ปกติตัวผมนั้นเป็นคนที่ไม่ค่อยออกไปไหนเลย (ออกไปมากที่สุดก็คือออกไปข้าวกินแล้วก็กลับห้องเลย) อยากจะลองไปออกจากเซฟโซนของตัวเองบ้าง เลยลองดันทุรังตัวเองออกมาจากห้องแล้วจองตั๋วออกเดินทางไปข้างนอกดูบ้างครับ แต่ว่าตอนแรกก็ไม่รู้จะไปที่ไหนเหมือนกัน ก็เลยจบที่ลองไปที่ใกล้ๆ ก่อนแล้วกัน ใช่ครับ ก็ตามหัวข้อบล็อคนี้เลยครับ 
### "เชียงใหม่"
เอาล่ะทีนี้ก็น่าจะมีคนสงสัยแล้วนะครับว่า "ไปทำเพื่ออะไร"
จริงๆ คือ ช่วงนี้ตัวผมเองเรียกได้ว่า "ค่อนข้าง" หมดไฟในการทำงานมากๆ ไม่ว่าจะในส่วนของการทำเพลงหรือว่า ในส่วนของ Coding ด้วยก็ตาม ก็เลยออกไปหาแรงบันดาลใจเพิ่มนิดหน่อย

# การเตรียมตัว
ถ้าถามว่าผมเตรียมตัวยังไง จริงๆ คือ Plan ในหัวคือหาทีนอนซักคืน แล้วไปเดินเล่นซักวัน แล้วกลับเลยนั่นแหละครับ (จริงๆ วาง Plan ไว้หลายอันมากกกกกก แต่เอามาใช้ได้แค่อันเดียวไง)
## การจองโรงแรม และ รถ
ในส่วนของการจองโรงแรมนั่น ผมจองผ่านในตัวของ "Agoda" ซึ่งผมได้จองโรงแรมที่อยู่เยื้องๆ กับ "มช." ด้วยเหตุที่ว่าแถวนั้นน่าจะมีอะไรให้ผมหากินง่ายกว่า และ หาแรงบันดาลใจได้ดีกว่าด้วย (มั้ง 55555555) ส่วนของชื่อโรงแรมผมขอไม่พูดถึงแล้วกันนะครับ แต่ว่าโดยรวมๆ ของโรงแรมก็ถือว่าดีมากๆ แหละครับ ในส่วนของรถนั้นถ้าจากพะเยาไปเชียงใหม่ก็จะมีแค่ "กรีนบัส" แค่เจ้าเดียวนั่นแหละครับ ซึ่งบริการเขาก็ดีนะ แต่ว่ารถแอบขับช้าไปหน่อยๆ
## การจัดกระเป๋า
ในส่วนของการจัดกระเป๋านั่น ผมจัดง่ายๆ เลยครับ 
- เสื้อผ้า 4 ชุด 
  - ชุดธรรมดา 3 
  - ชุดนอน 1 
- Macbook Pro 2020
- Keyboard Keychron K8
- Logitech POP Mouse
- หัวชาร์จ + สายชาร์จของ Macbook (ที่ไม่รู้ว่าเอาไปทำไม)
- หัวชาร์จ ZMI HA832 (ถ้าเกิดว่าใครไม่เห็นภาพเดี๋ยวผมจะแปะไว้หลังจาก List ของเสร็จนะครับ)
- สาย USB C to USB C ของ ZMI
- สาย USB A to USB C ที่ได้มากจากเครื่องของ Oneplus
- PowerBank ของอะไรซักอย่างที่ผมลืมไปแล้ว
- ยาประจำตัว

เพื่อให้ง่ายต่อการแบกไปนั่นแหละครับ เพราะผมตั้งใจจะเอากระเป๋าไปแค่ใบเดียวโดยจะได้ไม่ไปเกะกะกับของอื่นๆ ในกระเป๋าครับ :D
## รูปประกอบเล็กน้อย
<center>
  <img src="https://ksrc.suphakit.net/1660962732119/0002.png" width="30%" /> <br />
  <span>Keychron K8</span><br />

  <img src="https://ksrc.suphakit.net/1660962732119/0003.png" width="30%" /> <br />
  <span>Logitech POP Mouse</span><br />

  <img src="https://ksrc.suphakit.net/1660962732119/0001.jpg" width="30%" /> <br />
  <span>ZMI HA832</span><br />
</center>

# การเดินทาง
โอเคครับ ในที่สุดก็ได้เดินทางมาถึง ณ ตรงนี้กันซักที (จริงๆ มันก็ค่อนข้างเกินลิมิตของตัวเองที่จะเขียนต่อแล้วแหละ แต่จะพยายามเขียนต่อนะครับ 555555)

ด้วยรอบรถที่ผมจองไว้ตอนประมาณบ่าย 3 โมง ทำให้ผมเดินทางออกจากหอผมที่พะเยาในช่วงประมาณบ่าย 2 เพื่อไปหาอะไรกินที่ขนส่งนิดหน่อย ซึ่งพอเอาเข้าจริงๆ ก็กินไม่ทันก็เลยซื้อของแล้วไปขึ้นรถเลย (แต่ว่ากว่าจะได้กินจริงๆ คือตอนที่ถึงโรงแรมแล้วครับ แต่ว่าพอกิืนแล้วก็ไม่อิ่มเลยค่อยไปหาอะไรกินที่นู่นแทน)

# ไปนู่นได้อะไรมั่ง
ให้ผมพูดเลยนะ ด้วยความที่แทบไม่ได้วาง Plan อะไรเลย ในวันที่ไปถึงเลยทำได้แค่นั่งโง่ๆ อยู่ที่ห้อง แล้วก็ไปที่เมญ่าในวันต่อมาแทน (แล้วก็มาถามตัวเองว่าไปทำไมนั่นแหละครับ ขอบคุณครับ)

ป.ล.
จริงๆ ผมแค่แวะไปหาคนมานั่นแหละครับ UwU ซึ่งถ้าเป็นไปได้ก็อยากจะอยู่กับเขาให้นานกว่านี้นะ แต่ก็นั่นแหละครับ :(